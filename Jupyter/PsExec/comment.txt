Questo script è progettato per rilevare l'uso di PsExec, un'utilità che può essere sfruttata dagli aggressori per eseguire processi su sistemi remoti.

Esploriamo un incidente in cui PsExec è stato utilizzato per estrarre i segreti LSA da un host compromesso. 
I segreti LSA sono uno speciale archivio protetto per dati importanti, utilizzato dal Local Security Authority (LSA) in Windows. 
LSA è progettato per la gestione della politica di sicurezza locale di un sistema, l'autenticazione, l'accesso degli utenti al sistema e l'archiviazione di dati privati. I dati sensibili degli utenti e del sistema sono archiviati in segreti.

Per sfruttare al meglio i dati del nostro registro eventi dobbiamo inizializzare tutti gli oggetti che saranno richiesti per manipolare e analizzare correttamente il set di dati.
Per farlo importiamo le librerie necessarie (pandas, json, re), e memorizziamo in un dataframe denominato eventlog_df i dati di registro letti dal file json utilizzando la funzione read_json() della libreria pandas.

Per avere un'idea della struttura e del contenuto dei dati del registro eventi, nonché garantire l'integrità dei dati, è importante visualizzare in anteprima i dati archiviati nel nostro dataframe. Un modo per farlo è utilizzare la funzione head che ci consente di visualizzare rapidamente le prime righe del dataframe, dandoci un'idea della struttura e del contenuto dei dati.
Possiamo anche scorrere tutti i nomi delle colonne e stamparli come un elenco, in modo da avere un idea ancora più chiara della struttura del dataframe.

Siamo pronti per iniziare la caccia.
Ci sono diverse ricerche che possono essere effettuate per rilevare l'utilizzo di PsExec, ad esempio:
  1- Cercare, se si ha accesso a un EDR (Endpoint Detection and Response) o sysmon, le righe di comando che contengono la stringa "psexec".
      Infatti quando un attaccante esegue per la prima volta PsExec la riga di comando dovrebbe essere simile a: [PsExec.exe -accepteula “qualunque sia il comando”].
  2- Cercare tracce di PsExec nel registro degli eventi. Infatti quando PsExec si installa come servizio su un host di destinazione, il nome del file del servizio viene registrato come PSEXESVC.exe . 
    Il registro eventi di sistema di Windows annoterà la registrazione del servizio come EventID 7045 .
  3- Cercare prove dei suoi artefatti di esecuzione, i quali possono spesso fornire indizi sui programmi e sui processi che sono stati eseguiti o installati su un sistema.
    In particolare si può effettuare un raggruppamento di EventID (oppure di file amcache, prefetch, shimcache) cercando di indentificare modelli di comportamento che potrebbero essere indicativi di attività dannose. 
    In questo caso, ci concentreremo sugli eventi che si verificano meno di 10 volte, poiché potrebbero essere meno comuni e meritevoli di ulteriori indagini.
    Vediamo nel dettaglio quali sono i passi per effettuare questo tipo di ricerca:
      a- Si può partire dalla creazione di una query che impila tutti gli EventID e li ordina in base all'occorrenza da quello meno frequente a quello più frequente.
      b- Successivamente è possibile scrivere una query per identificare tutti gli EventID che si sono verificati meno di 10 volte e archiviare tali eventi in un nuovo dataframe chiamato stacked_df, stampando l'EventID e il messaggio per ogni riga.
      c- Infine per semplificare la revisione dei dati può essere utile inserire gli eventi del nuovo dataframe in una timeline.
    A questo punto l'analista impiega il suo tempo per ripercorrere tutti gli eventi facendo delle ipotesi e spostando le prove rilevanti su una timeline principale.
